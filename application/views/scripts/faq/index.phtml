<section id="content">
    <div class="container">
        <div class="row">
            <div class="col-lg-10 col-lg-offset-1 col-md-10 col-md-offset-1">
                <p><b><h3>Що впливає на вартість відео послуг, чому оплата у валюті?</h3></b></p>
                Перш за все, потрібно розуміти, що вся техніка є імпортна. Окрім камери (фотоапарата) та об'єктивів потрібно безліч аксесуарів, які коштують не дешево: акумулятори, флеш-пам'ять, штативи, моноподи, слайдери, стедіками, квадрокпотери, рекордери для запису звуку, додаткове світло, стійки, потужна комп'ютерна техніка, на якій здійснюється монтаж відео та інше. Сумарна вартість цієї техніки досягає декількох тисяч, а іноді й десятків тисяч доларів.
                Також, варто зазначити складність роботи, оскільки іноді доводиться бути по 24-25 год. без сну, 60-70% часу проводячи на ногах, по 10-12 год. без їжі, оскільки фізично нема змоги перекусити. Окрім цього, в даній діяльності є невидима робота для клієнта - монтаж відео.
                Він складається з декількох етапів:
                <ul>
                    <li>
                        створення проекту;
                    </li>
                    <li>
                        підбір музики;
                    </li>
                    <li>
                        власне монтаж;
                    </li>
                    <li>
                        кольорокорекція;
                    </li>
                    <li>
                        корекція звуку;
                    </li>
                    <li>
                        тощо;
                    </li>
                </ul>
                Це все займає дуже багато часу, оскільки кожен кадр потрібно проглянути, візуально оцінити, поставити в потрібне місце, в той же час, дотримуватися динаміки, щоб глядачеві було цікаво переглядати фільм.

                <p><b><h3>Чому терміни виконання такі тривалі?</h3></b></p>
                Як зазначалося вище, існує невидима для клієнта робота - монтаж фільму, який займає багато часу. Під час сезону зйомки відбуваються практично щовихідних, часом у суботу та неділю. Також, під час тижня можуть бути додаткові проекти. Таким чином, матеріал накопичується і утворюється  свого роду черга на монтаж. До цього потрібно поставитися з розумінням. Оскільки, якісна робота потребує часу. Наша команда зацікавлена у швидкій реалізації проекту, тому докладається максимум зусиль, щоб клієнт не чекав надто довго і був задоволеним результатом нашої спільної праці.

                <p><b><h3>Чому відео знімають на фотоапарат а не на камеру?</h3></b></p>
                Багато людей ставлять запитання, чому ж все таки фотоапарат а не відеокамера? Річ у тому, що сучасні фотоапарати мають ряд переваг над відеокамерами. В першу чергу це змінна оптика. Також, розмір матриці, що впливає на якість відео (чіткість, передачу кольорів і т.д.) Виробники все частіше у свої фотоапарати додають нові функціональні можливості для відео зйомки. Чому саме так? Мабуть, для зручності, універсальності, мобільності. Таким чином, сучасна дзеркальна або без дзеркальна фотокамера з можливістю запису відео в одній ціновій категорії значно краща за відео камеру. До того ж, оновлення модельного ряду фотоапаратів відбувається значно частіше, практично щороку з’являються все новіші фотоапарати із розширеними можливостями, кращою якістю, доступністю, зручністю користування. В той же час існує тенденції до зменшення розмірів апаратів. Якщо ще декілька років тому відеокамери були габаритні, з кожним роком виробники стараються зробити свої ґаджети якомога компактнішими, при цьому це аж ніяк не впливає на якість. Тому,  не лякайтеся невеликих апаратів, малі габарити жодним чином не впливають на кінцевий результат.
            </div>
        </div>
    </div>
</section>